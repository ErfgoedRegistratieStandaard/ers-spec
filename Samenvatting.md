Erfgoedregistratie Standaard, **versie 1.0**.

Werkgroep De Data-Beet heeft in opdracht van het Bestuurlijk Platform Erfgoed (BPE) en in de lijn met haar visie deze Erfgoedregistratie Standaard ontwikkeld.
Het doel van de werkgroep is dat gemeenten betrouwbare erfgoedinformatie toegankelijk hebben voor uitwisseling met derden. Dit begint met de definitie van een schema waarmee de minimale eisen aan een erfgoedregistratie zijn vastgelegd. Bij het definiëren van de standaard zijn  onder andere deze drie vraagstukken belangrijk:

1. Registratie reikwijdte (wat stellen we verplicht of optioneel, wat valt er wel en niet onder Erfgoed)
2. Locatie (hoe wordt de relatie tot stelsel basisregistratie gelegd, welke betekenis heeft een geometrische contour, hoe om te gaan met de omgeving)
3. Contextinformatie (welke kenmerken van het erfgoed van relevant om de waarde van het erfgoed te beschrijven en te begrijpen)

Op elk van deze vragen poogt de Erfgoedregistratie Standaard een antwoord te formuleren.

Bij het formuleren van deze antwoorden heeft de werkgroep zich gebaseerd op de volgende visie, geïnspireerd door de doelen van de Omgevingswet:
“Benader cultureel erfgoed als één thema in één informatieproduct. De gebruiker/initiatiefnemer moet eenduidige informatie krijgen over cultureel erfgoed.”

Dat betekent:

* Benader Erfgoed in brede zin (niet alleen monumenten, ook cultuurhistorische waarden)
* Presenteer Erfgoed op kaart in drie lagen:
  * Omgeving/biotoop
  * Object
  * Specifieke waarden (deelobject)
* Bied context met aanvullende informatie over locatie, aard, historie, en waarde

Binnen deze visie is het belangrijk dat door alle gemeenten één taal wordt gesproken over het erfgoed. Regels kunnen per gemeente verschillen, maar de informatie over erfgoed wordt op eenzelfde wijze in een kaart weergegeven met uitwisselbare open data.
