## Inleiding

De Erfgoed Registratie standaard is ontwikkeld in opdracht van de [Federatie Grote Monumentengemeenten](https://monumentengemeenten.nl/) door de werkgroep 
[De DataBeet](https://monumentengemeenten.nl/werkgroepen-2/werkgroep-data-beet/). Ze is gebaseerd op een inventarisatie van registraties van 9 gemeenten plus de registratie van Rijksmonumenten door de Rijksdienst Cultureel Erfgoed. Deze publicatie is de uitkomst van een pilot waarin de omzetting van een aantal gemeentelijke registraties naar deze standaard is getoetst. De standaard staat open voor feedback en vragen. De website van de FGM (contactpagina De DataBeet) biedt daartoe de mogelijkheid.

Bij het uitwerken van de standaard is gebruik gemaakt van de beschrijvingsregels uit de [de MIM-standaard](https://docs.geostandaarden.nl/mim/mim/). Dit betekent dat we eerst het informatiemodel toelichten en daarna een beschrijving geven van de entiteit ('Objecttypen') van het informatiemodel. Vervolgens worden de gebruikte  keuzelijsten uitgewerkt ('Enumeraties'), en de open lijsten ('Codelijsten'). Het verschil tussen beiden is dat nieuwe waarden in de keuzelijsten leiden tot een aanpassing van de standaard, terwijl codelijsten buiten de standaard om kunnen worden aangepast of aangevuld.
