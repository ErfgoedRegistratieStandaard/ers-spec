## Definitie
| **Objecttype-eigenschap** | **Waarde** |
| ---- | ---- |
| **Naam** | ErfgoedObject |
| **Herkomst** | ERS |
| **Definitie** | Een ErfgoedObject is een fysiek object (bouwwerk, historische aanleg of structuur) met een zekere cultuurhistorische waarde. In het algemeen is sprake van een onroerend of niet-verplaatsbaar karakter. |
| **Herkomst definitie** | ERS |
| **Toelichting** | De registratie van een ErfgoedObject vindt plaats omwille van de kenbaarheid van cultuurhistorische waarden op een fysieke locatie. De levenscyclus van het object hangt samen met deze waarde. Het object ontstaat met de feitelijk realisatie van de cultuurhistorische waarde en het object houdt op te bestaan wanneer deze waarde is vernietigd. Dit voltrekt zich onafhankelijk van de levenscyclus van het pand of het terrein zelf. Het is ook niet afhankelijk van het tijdstip waarop de waarde wordt onderkend of toegeschreven.<br /><br />Een ErfgoedObject kan een beschermde status hebben. De kenmerken van het ErfgoedObject bieden aanknopingspunten om de tijdstippen die in deze procedure van belang zijn, vast te leggen. De beschermde status zal een betekenis moeten hebben in relatie tot regelgeving en beleid. Indien van toepassing is een verwijzing vereist naar de bestuurlijke grondslag (het besluit) van de beschermde status.<br /><br />De locatie van het ErfgoedObject wordt op verschillende manieren geduid. Met geometrie wordt de locatie op de kaart vastgelegd. Met behulp van adressering kan de locatie ook in administratieve zin worden bepaald. Om de aard van het ErfgoedObject te kennen is een typologie gedefinieerd. Deze bepaalt bijvoorbeeld of sprake is van een adresseerbaar object.<br /><br />Het ErfgoedObject bestaat vanwege de cultuurhistorische waarde. Enkele kenmerken van het object kunnen worden gebruikt om deze waarde nader te beschrijven. |
| **Datum opname** | 20191001 |
